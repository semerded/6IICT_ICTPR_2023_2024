<!doctype html>
<html lang=nl>

<head>
	<meta charset=utf-8>
	<meta name="robots" content="all">
	<link rel="stylesheet" type="text/css" href="opmaak/opmaak.css">
	<title>De Courant van Onderwijk</title>
</head>

<body>
	<header>
		<h1>De Courant van Onderwijk</h1>
	</header>
	
	<aside>
		<p>De Courant van Onderwijk houdt de vinger aan de pols van onze mooie groene gemeente. Alles wat er in ons gezellige dorp gebeurt, kan je hier lezen. Kom regelmatig langs voor nieuwe artikelen over belangwekkend nieuws.</p>
		
		<p>Medewerkers:</p>
		Henk Hijgers, Rik de Rakker, Annemie Spillebeen, Gerard De Donder, Sofie Van Snick, Rein Klonterman, Geert Vanhaemel
		
		<p>Redactie-adres:</p>
		Merantistraat 57c
		1234 Onderwijk 
		e-mail: redactie@courantvanonderwijk.be
	</aside>
	
	<article>
		<h2>Aartsvijanden trouwen met elkaar</h2>

		<p>Het lijkt wel een moderne versie van Romeo en Juliet. Volgende zaterdag trouwen Karel Baanveldt en Leentje Opdebanck met elkaar. Dat lijkt niets belangwekkends - er zijn in onze gemeente elk jaar wel zo'n dertig stellen die elkaar het ja-woord geven - maar dit heeft toch iets bijzonders. De families Baanveldt en Opdebanck liggen immers al decennialang met elkaar overhoop.</p>

		<h3>Zangtalent</h3>

		<p>Karel en Leentje hadden alvast één ding met elkaar gemeen: ze houden allebei erg veel van zingen. Het was dan ook in ons lokale kerkkoor dat de vonk tussen beide dertigers oversloeg. De hoge sopraanstem van Leentje ging geweldig goed samen met de lage baritonstem van Karel - en niet alleen wat het zingen betreft, als we het zo mogen zeggen. Iets meer dan twee jaar geleden bekenden zij elkaar de liefde, maar dan wel in het geheim.</p>

		<h3>Koe</h3>

		<p>Ze hadden goeie redenen om hun romance buiten de schijnwerpers te houden. Beide families liggen immers al decennialang met elkaar in de clinch. Aan de basis van die jarenlange vete ligt de verkoop van een koe. Bij het uitbreken van de Tweede Wereldoorlog verkocht Cornelis Baanveldt - de overgrootvader van Karel - een koe aan Martinus Opdebanck - de grootvader van Leentje. Martinus werd echter opgevorderd door het Belgische leger om te vechten tegen de Duitsers en sneuvelde in 1941. De koe onderging een al even droevig lot, want zij stierf in datzelfde jaar aan de gevolgen van mond- en klauwzeer.<br> Cornelis Baanveldt beweerde echter dat Martinus Opdebanck de koe nog niet had betaald en eiste genoegdoening van de weduwe van Martinus. Die zat als alleenstaande moeder met vier kleine kinderen echter zelf helemaal aan de grond en kon het geëiste bedrag niet ophoesten. Sindsdien gaan de verwijten tussen beide families heen en weer. De Baanveldts worden uitgemaakt voor bullenbakken en sjacheraars in doodziek vee, terwijl de Opdebancks door het leven gingen als wanbetalers en profiteurs. De vete blijft tot in de 21ste eeuw de gemoederen tussen de twee families beroeren.</p>

		<h3>Liefde</h3>

		<p>Maar het moet gezegd: liefde overwint zelfs de grootste ruzie. Volgens Leentje was het liefde op het eerste gezicht. Het kostte de geliefden wel wat moeite om hun gevoelens thuis op te biechten - Karels vader Xavier dreigde er zelfs even mee om hem te onterven als hij ook maar zou durven met een Opdebanck te trouwen. Hij is intussen wel wat bijgedraaid, maar van harte is het niet. Dit is wat Xavier Baanveldt ons vertelde:</p>

		<p>"Dat mijn zoon met zo'n achterlijke Opdebanck wil trouwen, dat is zijn zaak. Zolang ik ze maar niet in mijn huis hoef uit te nodigen. Want bij mij thuis komt ze er niet in! Dat had je gedacht! Als haar familie eerst die koe betaalt - met meer dan 70 jaar interest! - en bovendien haar excuses aanbiedt, dan wil ik er wel eens over denken om het huwelijk mijn zegen te geven. Maar tot zolang wil ik zelf verder niets met die klaplopers te maken hebben. Karel, die doet maar wat hij zelf wil."</p>

		<h3>Knipoog</h3>

		<p>Dat wordt vast een huwelijksfeest met vonken! Wie het huwelijk zelf wil meemaken: Karel en Leentje trouwen volgende zaterdag om 11 u in ons gemeentehuis. En bij wijze van knipoog naar het verleden zullen bruid en bruidegom niet arriveren met de gebruikelijke limousine maar wel gezeten op de rug van een bont-blauwe koe.</p>
	</article>

	<article>
		Alweer ruzie op gemeenteraad omwille van speelpleintje

		Het was afgelopen donderdag weer hommeles op de gemeenteraad van Onderwijk. Voor de derde keer stonden de meerderheidspartij Onderwijk Vooruit en de twee oppositiepartijen (Groen-Onder en AlterNatief) lijnrecht tegenover elkaar over het speelpleintje dat in het Heuvelparkje moet komen. Het draait allemaal om de kleur die de speeltuigen zullen krijgen.

		Geel

		Onderwijk Vooruit legde op de afgelopen gemeenteraad de goedkeuring van de aanbesteding voor het nieuwe speelpleintje voor aan de gemeenteraadsleden. Enkele raadsleden van de oppositiepartij Groen-Onder was het opgevallen dat alle speeltuigen in het geel zouden worden geschilderd. Dat is, toevallig of niet, ook de partijkleur van Onderwijk Vooruit. Samen met oppositiepartij AlterNatief trok Groen-Onder op de afgelopen gemeenteraad flink van leer. Groen-Onder fractieleider Theo Klaverman zei het zo:

		"Het is een bestuurspartij onwaardig en volledig ongehoord dat u op kosten van de gemeente aan partij-politieke propaganda wil doen door alle speeltuigen geel te verven. Bovendien wil u zo onze Onderwijkse jeugd op subtiele wijze hersenspoelen om ook in de toekomst op uw partij te stemmen. Wij eisen dat de speeltuigen in een veelheid van verschillende kleuren worden geschilderd. Dat vinden kinderen trouwens veel leuker."

		Ratjetoe

		Burgemeester Stuyfzandt ontkende in alle toonaarden dat partij-politieke motieven meespeelden in het bepalen van de kleur van de speeltuigen. Er werd voor geel geopteerd omdat deze kleur met veiligheid wordt geassocieerd, en de meerderheid hoopt de kinderen daarmee aan te zetten tot veilig spelen. Bovendien vindt de burgemeester dat een veelheid van kleuren teveel een ratjetoe zou worden, waardoor het rustieke zicht van het Heuvelparkje volledig zou worden geschonden. In dat parkje komen immers ook veel oudere wandelaars en een bonte kleurmengeling in de speeltuigen zou voor hen het zicht al te veel ontsieren. "Een gemeente moet met iedereen rekening houden," aldus Burgemeester Stuyfzandt.

		Schommel

		Het was al de derde keer dat de gemeenteraad op z'n kop stond over het speelpleintje. Aanvankelijk wilde de meerderheid geen schommel op het speelpleintje, want die gaat niet alleen vooruit maar ook achteruit (en de meederheidspartij heet Onderwijk Vooruit, begrijpt u). Onder druk van de oppositie komt er nu toch een schommel. Een tweede aanvaring kwam er nadat bekend werd dat Onderwijk Vooruit plannen had om een entree te vragen van 1 euro per kind voor het speelpleintje. Naar eigen zeggen was dit nodig om de meerkost voor het plaatsen van de extra schommel op te vangen. Toen werd er beslist om geen verplichte entree te vragen, maar wel een vrijwillige bijdrage van (de ouders van) de spelende kinderen.

		Compromis

		Ook nu weer kwam er een typisch Onderwijks compromis uit de bus. De gemeenteraad besliste aan het einde van een woelige zitting om de drie speeltuigen in drie verschillende kleuren te schilderen:

		glijbaan: geel
		schommel: groen
		wip: rood

		Groen is de partijkleur van Groen-Onder en rood is de kleur van AlterNatief. Maar u bent wellicht paranoïde indien u achter de keuze van deze kleuren partij-politieke belangen ziet.
	</article>

	<footer>
		<p><small>Dit is de tweede website die je zal maken.</small></p>
	</footer>
</body>

</html>