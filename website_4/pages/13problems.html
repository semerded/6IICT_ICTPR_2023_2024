<!doctype html>
<html lang=nl>

<head>
	<meta charset=utf-8>
	<meta name="robots" content="all">
	<link rel="stylesheet" type="text/css" href="../opmaak/style.css">
	<title>The thirteen problems</title>
</head>

<body>
	<article>
		<h2>The thirteen problems</h2>
		<p>Dertien problemen zijn er op te lossen in deze verhalenbundel. Ze verschillen van een diefstal van juwelen tot een brute moord. Het leuke van de benadering van deze bundel is dat je als lezer aangezet wordt na te denken over het verhaal, om vervolgens zelf met een oplossing te komen. Als je goed oplet, kun je de meeste misdaden doorzien want in de tekst zitten kleine aanwijzingen. Maar waarschijnlijk kom je net als de clubgenoten van Miss Marple niet ver. Een enkele keer is er kennis nodig die niet elke lezer zal hebben. Wie weet bijvoorbeeld dat 'honderdduizendjes' broodbeleg is?</p>
		<p>Natuurlijk is het Miss Marple die alles doorziet. Ze weet het zo goed, omdat ze haar hele leven in het dorp St. Mary Mead woont, waar ze het gedrag van de mens bestudeert. Bij elk mysterie weet ze wel een parallel te vinden met iemand in haar dorpje. Want, zegt Miss Marple, 'alle mensen lijken op elkaar maar - en misschien is dat wel gelukkig - dat beseffen ze niet.'</p>
		<p>Tot de betere verhalen in deze bundel horen het griezelige De tempel van Astarte waarin de moord door de godin Astarte gepleegd lijkt te zijn, De bloedvlek op de stenen over een geslepen moord die doet denken aan de Poirot roman Evil under the sun/Overal is de duivel, De gezelschapsdame waarin iemand verdrinkt en het moord zou kunnen zijn, en Een tragedie met Kerstmis waarbij Miss Marple van tevoren wist wie een moord wilde plegen.</p>
	</article>
</body>

</html>